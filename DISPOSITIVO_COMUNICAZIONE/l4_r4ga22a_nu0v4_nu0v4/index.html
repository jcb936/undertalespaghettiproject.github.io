<html lang='en'>
<head>
  <meta content='text/html; charset=UTF-8' http-equiv='Content-Type'>
  <meta charset='utf-8'>
  <meta content='width=device-width' name='viewport'>
  <meta content='noindex' name='robots'>
  <title>Benvenuti al blog di natalina1225 su segreti, bug e teorie di videogiochi!</title>
  <link href='https://deltarune.com/assets/css/journal.css' rel='stylesheet' type='text/css'>
</head>
<body class='dark'>
  <script src='https://deltarune.com/assets/javascripts/jquery.js'></script>
  <div class='wrapper'>
    <h1 class='header'>
      
      <img alt='Benvenuti al blog di natalina1225 su segreti, bug e teorie di videogiochi!' class='welcome' src='../assets/images/welcome.png'>
      <img alt='Buone Feste' class='ornament' src='../assets/images/xmas.png'>
      
    </h1>

    

    <main>
      <div class='alert'>
<img alt='Lucchetto' class='icon' src='../assets/images/lock.png'>
<span>[Questo post è privato. Solo gli amici possono vederlo.]</span>
</div>
<div class='post'>
<p>Allora, avete presente quella nuova tipa di cui parlo spesso?</p>
<p>A quanto pare odia davvero, davvero, DAVVERO tanto Kris.</p>
<p>E sapete la cosa più strana? Kris è letteralmente l'unica persona che non se ne rende conto. Oppure non lo so. Non se ne rende davvero conto? Come non realizza che è bullismo? Magari semplicemente... se ne frega? D'altronde, chissà cosa passa per la testa a Kris. Non capisco però perché non ne parla con sua madre.</p>
<p>O, ANCORA MEGLIO, potrebbe fare a cambio di posto con me, come continuo a suggerire. Immagino che a Kris non piaccia l'idea di essere al banco in prima fila? È solo che... Lei non mi bullizza MAI, PERSINO quando ha avuto delle occasioni INCREDIBILI per farlo, quindi... Dai, scambiamoci di posto, così siamo tutti più al sicuro X)</p>
<p>Cioè, non crederete mai a cosa è successo oggi. lol</p>
<p>Dopo che è suonata la campanella, come sempre, sono tutti corsi fuori per vedere chi usciva prima. Sono rimasta in aula per aiutare la Sig. Alphys a mettere a posto dei libri (e a cercare dei misteriosi gessetti mancanti X) ). Nel frattempo, Kris stava ancora sonnecchiando, con la faccia spalmata su una pagina completamente vuota del suo quaderno degli appunti, e per qualche ragione, anche Susie... era rimasta. Era seduta lì... a fissare la testa di Kris. E ad annusarla...??? (Chissà se le piacciono le candele profumate? X) )</p>
<p>Alla fine ho iniziato a raccogliere le mie cose per andarmene (quasi ho salutato questa volta), ma ero un po' preoccupata per Kris, quindi sono rimasta fuori dalla classe per... ehmm, guardare? X) Son dovuta rimanere nascosta, in vero stile ninja della famiglia Holiday, dato che Susie non sembrava voler fare nulla fino a che non fosse sicura che me ne fossi andata.</p>
<p>Dopo un po', Susie si è alzata, facendo cadere la sua sedia. È saltata sulla sedia della Sig. Alphys e ha messo le scarpe sulla scrivania, sporcandola tutta di terra. (Già so che dovrò pulirla io X) )</p>
<p>Ha preso in mano la mela che Berdly aveva dato ad Alphys un po' di giorni fa (sapete, quella che non ha letteralmente mai mangiato X) ), l'ha iniziata a tenere in alto e a parlare.</p>
<p>"Ehi, imbecille."</p>
<p>Kris non ha alzato lo sguardo.</p>
<p>"EHI IMBECILLE!"</p>
<p>Kris ancora non alzava lo sguardo!</p>
<p>"KRIS!"</p>
<p>Kris alzò lo sguardo. Susie ha alzato gli occhi al cielo e ha mostrato tutti i suoi orrendi e fichissimi denti.</p>
<p>"Bello shampoo. Fragranza di mela, vero? Meglio che fai attenzione con quell'odorino vicino a me."</p>
<p>E poi ha dato un MORSO ENORME ALLA MELA LASCIANDONE SOLO METÀ! Si è mangiata persino parte del torsolo. E i semi, che, ehm, contengono arsenico se non lo sapevate. X) Non dovresti mangiarli Susie... ad ogni modo, Kris non ha reagito, quindi lei ha continuato.<p>
<p>"Continua a odorare di mela... e poi potresti finire così."</p>
<p>Kris non ha reagito in alcun modo.</p>
<p>Susie indicando ha aggiunto: "Come questa mela... A METÀ."</p>
<p>C'è stato tipo questo, silenzio INCREDIBILMENTE imbarazzante... e poi...</p>
<p>Delle risatine.</p>
<p>Ma non era Susie...</p>
<p>No, era Kris, che rideva sotto i baffi.</p>
<p>Avrà pensato che era una strana...? X)</p>
<p>QUALUNQUE cosa fosse, Susie deve aver pensato che la stesse prendendo in giro, perché ha subito TIRATO la mela addosso a kris.</p>
<p>Però Kris, con una reazione da speedrunner X) Ha alzato il loro quaderno a mo' di scudo e l'ha bloccata diagonalmente, facendola rimbalzare in aria...</p>
<p>E ha addirittura PRESO AL VOLO la mela.</p>
<p>...</p>
<p>E poi l'ha morsa.</p>
<p>Cavoletti se l'ha fatta arrabbiare.</p>
<p>"Infame..."</p>
<p>È corsa verso Kris e ha agguantato i suoi capelli. Era a qualche centimetro da terra e lo sguardo di lei penetrava i suoi occhi. Ero congelata. Sapevo che se non avessi fatto niente, qualcuno si sarebbe fatto male, o almeno Kris di sicuro, ma qualcosa dentro di me si... congelò! Sono rimasta lì impalata, trattenendo il respiro. Mentre Susie continuava a parlare.</p>
<p>"Un giorno, tua madre si stuferà di te, infame stramboide. E quando accadrà..."</p>
<p>Susie ha poi riso. Era da sentirsi male.</p>
<p>"Qualcuno potrebbe farti sparire. E allora lei capirà finalmente quanto più felice è senza di te."</p>
<p>Nonostante tutto quel discorso,</p>
<p>Kris non ha risposto.</p>
<p>Susie È ESPLOSA.</p>
<p>"DI' QUALCOSA, IMBECILLE!!!"</p>
<p>Era come se la sua voce fosse rimbombata all'infinito in quella stanza.</p>
<p>E poi, quando è diventato tutto silenzioso,</p>
<p>mi è sembrato di vedere la bocca di Kris muoversi.</p>
<p>A essere onesta, l'ha mossa così poco, che non sono nemmeno riuscita a comprendere se avesse davvero parlato, ma qualunque cosa abbia fatto, Susie... ha completamente cambiato atteggiamento all'improvviso.<p>
<p>Ha lasciato la presa su Kris, ha fatto qualche passo indietro, e poi è corsa via così frettolosamente che probabilmente non avrebbe avuto problemi a vincere la corsa del "prima io" di oggi.</p>
<p>Avrei voluto DAVVERO vedere la reazione di lei, ma avevo così paura che lei mi beccasse che sono letteralmente saltata nel mio armadietto X)</p>
<p>Alla fine tutto quello che sono riuscita a vedere tra le fessure era la sua silhouette di spalle, che correva verso l'entrata della scuola con la testa verso il basso.</p>
<p>E infine, ho sentito il portone all'ingresso sbattere e chiudersi.</p>
<p>Ho sospirato, e d'un colpo quella sensazione di congelamento che si era insidiata nel mio petto è svanita da tutto il mio corpo. "Santo piripicchio!" mi son detta. Stavo quasi per ridere dal sollievo.</p>
<p>E poi all'improvviso, l'anta del mio armadietto si è aperta sbattendo.</p>
<p>Kris era lì in piedi.</p>
<p>Ho balbettato un "ciao", e lentamente, ha richiuso l'anta e mi ha lasciato lì dentro.</p>
<p>BEH...</p>
<p>CHE STORIELLA. LOL X)</p>
<p>Mi sono ordinata dello shampoo alla mela, forse se lo inizio a usare io Susie non infastidirà più di troppo Kris X))))))))))</p>
</div>

    </main>

  </div>

  
  <script defer>if(!window.plausibleloaded){window.plausibleloaded=true;var onloadfunc = function() {!function(){"use strict";var t=window.location,e=window.document;function a(t,e){t&&console.warn("Ignoring Event: "+t),e&&e.callback&&e.callback()}function n(n,i){if(/^localhost$|^127(\.[0-9]+){0,2}\.[0-9]+$|^\[::1?\]$/.test(t.hostname)||"file:"===t.protocol)return a("localhost",i);if(window._phantom||window.__nightmare||window.navigator.webdriver||window.Cypress)return a(null,i);try{if("true"===window.localStorage.plausible_ignore)return a("localStorage flag",i)}catch(r){}var l={},o=(l.n=n,l.u=t.href,l.d="deltarune.com",l.r=e.referrer||null,i&&i.meta&&(l.m=JSON.stringify(i.meta)),i&&i.props&&(l.p=i.props),new XMLHttpRequest);o.open("POST","https://plausible.fangamer.eu/api/event",!0),o.setRequestHeader("Content-Type","text/plain"),o.send(JSON.stringify(l)),o.onreadystatechange=function(){4===o.readyState&&i&&i.callback&&i.callback()}}e.currentScript;var i=window.plausible&&window.plausible.q||[];window.plausible=n;for(var r,l=0;l<i.length;l++)n.apply(this,i[l]);function o(){r!==t.pathname&&(r=t.pathname,n("pageview"))};o();}();}; onloadfunc();}</script>
  
</body>
</html>
